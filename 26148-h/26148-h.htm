<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="en" lang="en">
<head>
<style type='text/css'>
<!--
body      {margin: 1.58em 16%}
.center   {text-align: center}
.right    {text-align: right}
.sc       {font-variant: small-caps}
.topright {text-align: right; vertical-align: top}
.vtop     {vertical-align: top}
-->
</style>
<title>The Project Gutenberg eBook of De Vrouw en de Vredesbeweing in Verband met het Vrouwenkiesrecht, by JACOBS.</title>
<meta http-equiv="Content-Type" content="text/html; charset=UTF-8" />
<meta name='author' content='Aletta Jacobs' />
</head>
<body>

<div class='right'>Prijs f 0.10</div>

<h1 class='center'>DE VROUW EN DE VREDESBEWEGING IN VERBAND
MET HET VROUWENKIESRECHT</h1>

<p class='center'>door

Dr. ALETTA JACOBS</p>

<p>Overdruk uit het Verslag van het Nationaal Congres van het Nederlandsch
Comité van Vrouwen voor Duurzamen Vrede. (Den Haag 28-29 April 1917)</p>

<p class='center'>6e uitgave van het Nederl. Comité van Vrouwen voor Duurzamen Vrede
September 1917.</p>

<table border='2' style='margin-left: auto; margin-right: auto;'>
<tr><td>
<table>
<tr><td colspan='3' class='center'>
  <i>Dagelijksch Bestuur van het Internationaal Comité
  van Vrouwen voor Duurzamen Vrede:</i>
</td></tr>

<tr><td style='width:20%'>&nbsp;</td><td style='width:30%'>&nbsp;</td><td style='width:50%'>&nbsp;</td></tr>

<tr><td></td>
<td colspan='2' class='sc'>Jane Addams,</td></tr>
<tr><td colspan='2'></td><td><i>Chairman</i>.</td></tr>

<tr><td colspan='3'></td></tr>

<tr><td></td>
<td colspan='2' class='sc'>Dr. Aletta Jacobs,</td></tr>
<tr><td colspan='2'></td><td><i>First Vice Chairman</i>.</td></tr>

<tr><td colspan='3'></td></tr>

<tr><td></td>
<td colspan='2' class='sc'>Chrystal Macmillian,</td></tr>
<tr><td colspan='2'></td><td><i>Secretary</i>.</td></tr>

<tr><td colspan='3'></td></tr>

<tr><td></td>
<td colspan='2' class='sc'>Rosa Manus,</td></tr>
<tr><td colspan='2'></td><td><i>Assistant Secretary and treasurer pro tem</i>.</td></tr>

<tr><td colspan='3'></td></tr>

<tr><td></td><td colspan='2'><b>Centraal Bureau,</b></td></tr>
<tr><td colspan='2'></td><td><b>Heerengracht 627, Amsterdam.</b></td></tr>
<tr><td></td><td colspan='2'><b>Orgaan &#8220;Internationaal&#8221;.</b></td></tr>
<tr><td colspan='3'><hr /></td></tr>
<tr><td colspan='3' class='center'>
<i>Dagelijksch Bestuur van het Nederlandsch Comité van
Vrouwen voor Duurzamen Vrede:</i></td></tr>

<tr><td style = 'width:20%'>&nbsp;</td><td>&nbsp;</td><td>&nbsp;</td></tr>

<tr><td></td>
<td colspan='2' class='sc'>C. Ramondt-Hirschmann,</td></tr>
<tr><td colspan='2'></td><td><i>Presidente</i>.</td></tr>

<tr><td colspan='3'></td></tr>

<tr><td></td>
<td colspan='2' class='sc'>Dr. Aletta Jacobs,</td></tr>
<tr><td colspan='2'></td><td><i>Vice-presidente</i>.</td></tr>

<tr><td colspan='3'></td></tr>

<tr><td></td>
<td colspan='2' class='sc'>H. van Biema-Hijmans,</td></tr>
<tr><td colspan='2'></td><td><i>2e Vice-presidente</i>.</td></tr>

<tr><td colspan='3'></td></tr>

<tr><td></td>
<td colspan='2' class='sc'>Annie L. Oppenheim,</td></tr>
<tr><td colspan='2'></td><td><i>Secretaresse</i>.</td></tr>
<tr><td colspan='2'></td><td>Parkstraat 2, Den Haag.</td></tr>

<tr><td colspan='3'></td></tr>

<tr><td></td>
<td colspan='2' class='sc'>L. Eschauzier-Pabst,</td></tr>
<tr><td colspan='2'></td><td><i>Penningmeesteresse</i>.</td></tr>

<tr><td colspan='3'></td></tr>

<tr><td></td>
<td colspan='2' class='sc'>Rosa Manus.</td></tr>

<tr><td colspan='3'></td></tr>

<tr><td></td>
<td colspan='2' class='sc'>W. van Itallie-van Embden.</td></tr>
</table>
</td></tr></table>

<h1 class='center'>De Vrouw en de Vredesbeweging in verband met
het Vrouwenkiesrecht,</h1>

<h3 class='center'>DOOR</h3>

<h2 class='center'>Mw. Dr. ALETTA JACOBS.</h2>

<h3 class='center'><i>(Overdruk uit het Congresverslag).</i></h3>

<p>Ik kan niet verhelen dat het geen gemakkelijke taak is, die
ik heb op mij genomen, om het nauw verband aan te toonen,
dat bijna alle strijdsters voor de politieke ontvoogding der
vrouw voelen dat bestaat tusschen &#8220;<i>duurzame vrede en vrouwenkiesrecht</i>&#8221;.</p>

<p>Toen twee jaren geleden vrouwen uit zoovele verschillende
landen hier samen kwamen, met het doel een Internationaal
protest te doen hooren tegen dezen, elke beschrijving te boven
gaanden gruwelijken oorlog, en &ndash; om als vrouwen middelen te
beramen eene herhaling ervan te voorkomen, &ndash; toen was het
opmerkelijk hoe al die vrouwen éénparig als krachtigste en
hechtste wapen in den strijd tegen den oorlog, <i>den directen invloed
der vrouwen op het staatsbestuur noemden</i>.</p>

<p>Daaraan is het dan ook te danken dat de eisch: &#8220;<i>invoering
van vrouwenkiesrecht in alle beschaafde landen</i>&#8221;, naast die van
&#8220;<i>oplossing van internationale geschillen langs vreedzamen weg</i>&#8221;,
de basis vormden van onze verdere besluiten op dat Congres.</p>

<p>Meer nog trof mij, bij ons, na afloop van dat Congres gebracht
bezoek aan regeeringspersonen van vele der oorlogvoerende en
neutrale landen, hoe ook vele van die regeeringspersonen diezelfde
gedachte uitspraken, dat ook zij in de toekomst der volken,
met betrekking tot oorlog en vrede, alléén heil verwachten van
den zich uitbreidenden invloed der vrouw op de regeeringsdaden.</p>

<p>Waarop berusten die verwachtingen, nu nog slechts enkele
daden schijn van bewijzen leveren?</p>

<p>Ik zal trachten hierop een antwoord te geven.</p>

<p>&nbsp;</p>

<p>Die verwachtingen moeten haar oorsprong vinden in het verschil
van aard, van neigingen, van man en vrouw. Dit verschil
openbaart zich vooral in vraagstukken als die van Oorlog en Vrede.</p>

<p>Tengevolge van het verschil in functie bij het voortplantingsproces
zijn bij vrouw en man instinctmatig andere neigingen
ontstaan, neigingen, die zich bij den man vooral openbaren in
strijdlust &ndash; lust tot veroveren; &ndash; bij de vrouw in zucht tot
opbouwen, tot conserveeren, tot behouden wat bestaat.</p>

<p>Wel is waar heeft in den loop der tijden, door den beschavingsinvloed,
dit verschil in instinctieve neigingen aan omvang en
kracht verloren, zoodat men nu in vele landen mannen vindt
met in dit opzicht vrouwelijke neigingen, maar dit verschil is
nog niet genivelleerd en wordt nog overal duidelijk waargenomen,
wanneer wij ons, ter opsporing ervan in beschaafde landen, wenden
tot het kind, dat nog onberedeneerd zijne neigingen vertoont.</p>

<p>Leerrijk is in dit opzicht het boek, door drie Duitsche geleerden
samengesteld, uit een reeks van gegevens, in 1915 bijeengegaard,
uit opstellen, teekeningen, brieven, gedichten enz., van
een zeer groot aantal scholieren, jongens en meisjes, van Duitsche
scholen.</p>

<p>In dit boek, &#8220;<i>Jugendliches Seelenleben und Krieg</i>&#8221; wordt aangetoond,
welken invloed de oorlog op het kinderlijk gemoed uitoefent,
welke neigingen daardoor het sterkst naar buiten treden,
hoe kinderen op dezen sterk emotioneerenden invloed reageeren.
En nu is het opmerkelijk hoe in bijna alle gevallen het karakter
van het werk, dat door het kind geleverd werd, zijn geslacht
verraadt. De strijdlustige aard der jongens en de conserveerende,
behoudende neigingen der meisjes, uitten zich in bijna elk stuk
arbeid. Dooden, verminken, vernielen, verwoesten, waren de
oorlogsidealen der jongens; verzorgen, verplegen, opkweeken,
de berustende uitingen der meisjes.</p>

<p>Niet uit gebrek aan vaderlandsliefde, nog minder uit lafhartigheid,
is de vrouw, sterker dan de man, gekant tegen den
oorlog, &ndash; maar uit haar instinctieve eigenschappen welt bij haar
het verzet tegen het ruw geweld, dat roekeloos vernietigt, wat
door haar, als draagster van het ras, zoo moeizaam en pijnlijk
werd voortgebracht. Haar levenstaak, haar werk, wordt door
oorlog meedoogenloos vernietigd. Haar verhouding tot oorlog is
dan ook een veel persoonlijker, dieper-ingrijpend, inniger dan
die van den man.</p>

<p>Naast den opbouw van het ras heeft de vrouw ten allen tijde
de verantwoordelijkheid gedragen voor de vorming van het gezinsleven
en de verzorging der familie, &ndash; en het is juist deze
drievoudige taak, die door den oorlog het meest bedreigd wordt.</p>

<p>De oorlog rukt het gezin uiteen, brengt geestelijke en stoffelijke
ellende in het familieleven en verminkt en vernietigt het
ras. Daarom zal elke vrouw, die hare levenstaak begrijpt, in den
oorlog haar grootsten vijand zien. Wat wij vrouwen willen opbouwen,
wil de oorlog vernietigen.</p>

<p>Mannen hebben, vanaf de vroegste tijden, den oorlog vereerd
en verheerlijkt. Leest de geschiedenis door mannen geschreven.
Veldslagen en zeeslagen, overwinningen door geweld te land en
ter zee, schenen alleen waard aan de vergetelheid te worden
ontrukt. In onze jeugd leerden wij alleen helden vereeren op
oorlogsgebied.</p>

<p>En hoe kon het ook anders? De wereld, waarin tot nu toe
de man de alléén-heerschappij voert, is in haar geheelen opzet
op oorlog gebaseerd. Elk land houdt er een leger en vloot op
na. Elke regeering verspilt elk jaar opnieuw een zeer groot
deel van de opbrengsten van het land aan <i>oorlogsuitgaven</i>. In
elk parlement wordt elk jaar opnieuw een lange periode van
den nationalen tijd verbruikt om <i>oorlogsmaatregelen</i> te bespreken.
En in elk land worden jaarlijks een groot aantal jonge, krachtige
mannen aan landbouw, nijverheid, studie enz. onttrokken, (aan
vreedzame en opbouwende werkzaamheden), om zich te bekwamen
in de vakken, die vernietiging, vermoorden, verwoesten, ten doel
hebben.</p>

<p>Is er een dwazer regeling van de maatschappelijke huishouding
denkbaar? Waar dat op uitloopt, waar zulk een wereldorde op
moest uitloopen, heeft deze zedelooze oorlog ons aanschouwelijk
gemaakt. <i>Deze oorlog is het resultaat van eene Staatkunde, die op
&#8220;mannen-inzicht-alléén&#8221; is gebaseerd.</i></p>

<p>Het was eene vrouw, <span class='sc'>Bertha von Suttner</span>, die het eerst de
volken heeft toegeroepen &#8220;de Wapens Neder&#8221;, beslecht Uwe
geschillen door de Rede, laat het Recht, niet de Macht zegevieren.
En deze vrouw, die haar geheele leven wijdde aan de
verbreiding van hare <i>Vredesidealen</i>, was er innig van overtuigd,
dat deze idealen eerst in vervulling zullen komen, wanneer de
vrouw, naast den man en met hem, de macht tot regeeren gegeven
zal zijn. In haar strijd tegen den oorlog vergat zij den
strijd voor de politieke ontvoogding der vrouw niet. Toen zij
in September 1913, tijdens de Vredesconferenties in ons land,
in eene vergadering van de Vereeniging voor Vrouwenkiesrecht
te Amsterdam, sprak, zeide zij o. m.:</p>

<div><blockquote><p>&#8220;Gij, strijdsters voor vrouwenkiesrecht, gij zijt met Uwen
strijd reeds zooveel verder gevorderd dan ik en mijne geestverwanten,
maar ik benijd U daarom niet. Veeleer verheug
ik mij daarover, omdat ik weet, dat de vervulling mijner
wenschen zal moeten wachten, tot Gij de Uwe bereikt hebt&#8221;.</p></blockquote></div>

<p>Er bestaat een veel nauwer verband dan velen beseffen, tusschen
&#8220;het voeren van oorlogen&#8221; en &#8220;het houden der vrouwen in een
onderworpen toestand&#8221;. Beide zijn een gevolg van oude begrippen
omtrent <i>Macht en Recht</i>. Wie de <i>Macht</i> heeft een ander
aan zich ondergeschikt te maken, zou daartoe ook het <i>Recht</i>
hebben, dit is het begrip, dat ten grondslag ligt aan oorlog,
doch ook aan het in ondergeschikten toestand houden der vrouw.</p>

<p>Waar de menschheid de intellectueele hoogte bereikt heeft
om te kunnen inzien, dat mannen en vrouwen beide, en in
gelijke mate, het recht hebben aan den opbouw der wereldorde
mede te werken, en dat inzicht in toepassing brengen, daar
toonen de mannen <i>Recht</i> boven <i>Macht</i> te kunnen stellen, daar
zijn zij rijp om vruchtbaar mede te werken tot behoud van een
duurzamen vrede. Waar dit hooger menschelijk standpunt door
de mannen nog niet bereikt is, waar zij nog meenen aan hun
Macht het Recht te mogen ontleenen, de vrouw aan den man
ondergeschikt te houden, daar kan men ook aan hunne vredesuitingen
geen waarde hechten.</p>

<p>Dat vrouwen tegenover oorlogen anders staan dan mannen,
wordt opvallend aangetoond in de geschriften over dit onderwerp.
Heel algemeen uitgedrukt zou men kunnen zeggen, de
mannen beschouwen den oorlog voornamelijk uit een economisch
oogpunt, bij de vrouwen treden hoofdzakelijk de rasbelangen
op den voorgrond. De mannen berekenen de vóór- en nadeelen
van den oorlog vooral naar de finantieele gevolgen. De materieele
oorlogskosten, het verlies of de winst voor den nationalen handel
de vóór- of achteruitgang der industrie, en dergelijke zaken
komen het eerst in aanmerking. Leest men zoo nu en dan nog
eens beschouwingen over oorlogen uit de laatste jaren, dan is
het treffend, hoe goed men heeft uitgerekend hoeveel deze of
gene oorlog heeft gekost aan geld, en hoe men heeft uitgerekend
of de winsten wel hebben beantwoord aan de kosten.</p>

<p>Maar het menschenwee dat zij hebben veroorzaakt, het aantal
levens dat er door verloren ging, hoevele mannen voor hun
verder leven verminkt waren, hoevele met geschokte zenuwen
en ondermijnde gezondheid verder moesten leven, vindt men
niet vermeld. Ook wordt nergens melding gemaakt van de tallooze
moeders, die gedurende en kort na den oorlog kinderen
ter wereld brachten, die geen levensvatbaarheid bezaten, of
zwaar erfelijk belast ter wereld kwamen, en nog tallooze andere
schadeposten aan het ras toegebracht.</p>

<p>Want in den oorlog geldt niet de natuurwet, waarbij in den
strijd om het bestaan de zwakken ondergaan; integendeel, de
lichamelijk sterke, jonge, gezonde man wordt vernietigd en het
geslacht moet jaren achtereen in hoofdzaak door de lichamelijk
zwakken en geestelijk minderwaardigen worden voortgeplant.</p>

<p>Dit &ndash; en alles wat hiermede samenhangt &ndash; treedt bij de
beoordeeling van den oorlog bij vrouwen op den voorgrond.</p>

<p>Dat dit geen &#8220;graue theorie&#8221; maar werkelijkheid is, dat hebben
de vrouwen in Australië het vorige jaar bewezen. Toen daar
de &#8220;Algemeene Dienstplicht&#8221; aan een referendum werd onderworpen,
om het Moederland met een groot leger Australische
jonge mannen te hulp te komen, toen hebben de vrouwen van
haar kiesrecht gebruik gemaakt om dien dienstplicht af te
stemmen. De Australische vrouwen hebben bij die gelegenheid
verklaard,</p>

<div><blockquote><p>&#8220;dat zij evengoed als de mannen de belangen van het
land hebben overwogen, dat zij even vaderlandslievend zijn
als de mannen, en dat zij ook even gaarne bereid zijn elk
offer te brengen, dat noodig is in het waarachtig belang
van het land&#8221;.</p></blockquote></div>

<p>Maar bij de kwestie van den dienstplicht hebben zij zich de
vraag gesteld:</p>

<div><blockquote><p>&#8220;is het in het belang van een land een oorlog te winnen
door overmacht van een groot leger en eene goede strategie,
wanneer zelfs het overwinnend land na afloop van den
oorlog achteruit gaat, tengevolge van het groote verlies aan
jonge, krachtige menschen, door ziekte en ontaarding der
terugkeerende militairen, waardoor de geheele bevolking
wordt geïnfecteerd en door het verloren gegane begrip van
recht en eerlijkheid?&#8221;</p></blockquote></div>

<p>Deze vraag hebben zij ontkennend beantwoord, beinvloed als
zij waren door den treurigen lichamelijken en geestelijken toestand
waarin een groot deel der uit Egypte teruggekeerde
militairen verkeerden, die daar aan den oorlog hadden deelgenomen.
En dáárom hebben zij <i>tegen</i> dienstplicht gestemd.</p>

<p>Hoe belangrijk ook de economische zijde van het oorlogsvraagstuk
is, de rasbelangen daarbij betrokken, doen in geen
geval voor het economisch belang onder. En waar de vrouwen
vooral de rasbelangen ter harte gaan, deze ook beter kennen en
begrijpen dan de mannen, daar is het ontegenzeggelijk in het
belang der geheele wereld, dat bij zulke allergewichtigste vraagstukken,
als die van oorlog en vrede, het inzicht van man èn
vrouw beide tot uiting komt en aan beider stem een evengroote
waarde wordt toegekend in de regeeringslichamen.</p>

<p>Zonder vrouwenkiesrecht hebben de vrouwen niets in te
brengen, wanneer in een land over oorlog en vrede beslist
wordt en toch zijn zij het, die in de eerste plaats de kosten en
de lasten van den oorlog hebben te dragen en die de eerste en
voornaamste oorlogsbenoodigdheden hebben te leveren, benoodigdheden
zonder welke geen oorlog mogelijk is.</p>

<p>Toen de groote teekenaar van dezen tijd, de sedert den oorlog
wereldberoemd geworden heer <i>Raemaekers</i> in beeld wilde brengen,
&#8220;<i>wie de rekening van den oorlog betalen</i>&#8221;, toen schetste hij
in drie teekeningen:</p>
<p class='center'>&#8220;<i>de Moeders, de Weduwen, en de Kinderen</i>&#8221;.</p>
<p>Het waren vrouwen, oud en jong, vrouwen uit alle rangen en
standen der maatschappij, die hij ons voor oogen bracht. Op
haar drukken inderdaad de lasten van den oorlog in de eerste
plaats.</p>

<p>Alles wat de mannen bijdragen aan oorlogsbenoodigdheden
kan vervangen worden door andere middelen en is ook in den
loop der tijden herhaaldelijk gewijzigd, maar wat de vrouwen
aan den oorlog hebben te leveren, dat deel is in den loop der
tijden alleen grooter geworden, is in aantal toegenomen, maar
is nooit gewijzigd. Zij, de vrouwen, moeten de mannen leveren,
zonder welke geen oorlog mogelijk is.</p>

<p>Al de kostbare menschenlevens, die in den oorlog zoo roekeloos
worden opgeofferd, moeten door de vrouwen opnieuw worden
voortgebracht. Nog gedurende dezen oorlog, worden in alle
oorlogvoerende landen de vrouwen reeds aangespoord veel nieuw
menschenmateriaal te leveren, opdat toch het land bij een volgenden
oorlog niet in krachten bij andere landen zal achterstaan. De
vrouw, die nu de meeste kinderen voortbrengt, wordt als de
meest vaderlandslievende voorgesteld.</p>

<p>En nu wil ik hier een bladzijde aanhalen uit het boek van
<span class='sc'>Olive Schreiner</span> &#8220;<i>De Vrouw en de Oorlog</i>&#8221;, omdat zij daarin
beter dan ik het zou kunnen, uiteenzet, waarom een vrouw, uit
hoofde van haar vrouw-zijn, er nooit toe zal overgaan voor een
oorlog te stemmen, als zij er niet onontkoombaar toe gedwongen
wordt.</p>

<div><blockquote><p>&#8220;Het gebeurt wel eens dat in eene belegerde stad de
manschappen standbeelden en marmeren beeldhouwwerk
van openbare gebouwen en musea wegpakken en meeslepen
om de gaten te stoppen, die door den vijand in hunne omwallingen
gemaakt zijn, zonder daarbij na te denken; zij
nemen die stukken omdat zij het meest voor de hand liggen,
en zij er niet meer waarde aan hechten dan aan straatsteenen.
Maar één man zal daaraan zeker nooit meedoen &ndash; de
beeldhouwer. Hij die, ofschoon er misschien geen
werk van zijne handen bij is, nochtans weet wat elk van
deze kunstwerken heeft gekost, die bij ondervinding kent
de lange jaren van arbeid en studie en oneindige worsteling
voor de vorming van soms slechts één arm of been, voor
het snijden van de eene of andere gelukte buitenlijn, <i>hij</i>
zal zeker nimmer zijne handen uitsteken, om zulke kunstwerken
zóó gedachteloos en zorgeloos te misbruiken. Hij
zal instinctmatig huishoudgoed, zelfs goud en zilver, en al
het andere wat de stad bevat, naar de omwallingen slepen,
eer dan dat hij zijne handen naar zulke kunstwerken uitsteekt.</p>

<p>Menschenlichamen zijn de kunstwerken van ons vrouwen.
Hebben wij bestuursmacht verkregen, dan zullen wij ze niet
zorgeloos laten vernietigen om de gaten te vullen in menschelijke
verhoudingen, die door internationalen naijver en begeerigheid
zijn ontstaan. Nooit zal de gedachte bij eene
vrouw opkomen: &#8220;Stop het gat met menschenlichamen en
beslis zoo de kwestie!&#8221;</p>

<p>De vrouw, de moeder, die weet hoeveel angst en lijden
en doodsgevaar elk nieuw menschenleven kost, zij zal, zonder
onverbiddelijken noodzaak geen menschenleven opofferen,
om menschelijke oneenigheden te regelen. Zij <i>zal</i> niet, zij
<i>kan</i> niet medewerken om roekeloos levens te verwoesten,
om daarmede geschillen tot oplossing te brengen. De vrouw
<i>weet</i> wat leven kost, en dat het gemakkelijker is het te vernietigen
dan te scheppen. De vrouw kent de geschiedenis
van het menschelijk lichaam, zij <i>kent</i> de waarde ervan, de
man niet.</p>

<p>De dag, waarop de vrouw zal plaats nemen naast den
man bij het vaststellen en regelen der buitenlandsche belangen
van haar volk, zal ook de dag zijn waarop het doodvonnis
zal worden uitgesproken over den oorlog, als middel
om menschelijke geschillen te regelen.</p></blockquote></div>

<p>Dit laatste gevoelen velen der strijdsters voor vrouwenkiesrecht
als eene zekerheid en het is daarom dat zij, wanneer straks na
den oorlog door de Mogendheden wordt beraadslaagd over
middelen om tot een duurzamen vrede te komen, zij er met
kracht op zullen aandringen, dat internationaal wordt vastgesteld
&#8220;<i>invoering van vrouwenkiesrecht in alle beschaafde landen</i>&#8221;.</p>

<p>&nbsp;</p>

<p>Maar ook nog op andere, dan de genoemde wijze, drukken
de lasten van den oorlog het zwaarst op de vrouwen van het
land en zijn zij het, die aan den oorlog de grootste offers
moeten brengen.</p>

<p>Meen niet, dat ik er een oogenblik aan denk, het groote
offer te onderschatten, dat diegene onder de mannen brengen,
die, hetzij uit vrijen wil, hetzij omdat zij door dienstplicht er
toe gedwongen worden, huis en haard, en allen die hun lief en
dierbaar zijn, verlaten en naar de grenzen gaan, om daar, dikwijls
met opoffering van hun jong leven, en bijna altijd met
inboeting van hunne gezondheid, het land als militair te dienen.
Het ontzaglijk lijden van de gewonden op het slagveld, de
groote ontberingen gedurende den strijd, de vreeselijke gemoedstoestand
van zoovele fijner bewerktuigde geesten, die in vredestijd
geen vlieg zouden kwaad doen, doch die dan gedreven
worden het zwaard te steken in de borst van iemand, die hun
nooit eenig leed deed, en wiens trouwhartige oogen hen eerder
met medegevoel dan met haat bezielen; &ndash; al deze verschrikkelijkheden,
die de jonge mannen in den oorlog ondervinden &ndash; ik
weeg ze, geloof mij, zwaar genoeg.</p>

<p>Maar met het lijden en de offers, die de vrouwen en moeders
in zulke tijden brengen, kunnen zij niet in vergelijking komen.</p>

<p>Voor de vrouwen geen afwisseling in de eentonige sleur van
het dagelijksche leven, waarin zij haar doodelijken angst voor
haar strijdende geliefden moeten onderdrukken; voor de vrouwen
geen vreugde na eene overwinning; geen bevordering in rang;
geen eere- of ordeteekens na een moedig gedrag; geen muziek,
geen heldenvereering, geen geestvervoering; voor haar slechts
leed en lijden.</p>

<p>Stel U een oogenblik de radelooze angst voor den geest,
waarin de vrouwen verkeeren dag-in, dag-uit, in de slapelooze
nachten elk uur, elke minuut, om man, zoon of verloofde;
probeer eens U te verplaatsen in den gemoedstoestand dier
vrouwen, als zij 's avonds in de koude lijst van namen der
gedooden, gewonden of vermisten, den naam vinden van hem,
die haar zoo dierbaar was. Dan is voor den gesneuvelde het
lijden uit, voor de arme vrouwen vangt het dan eerst recht aan.</p>

<p>Weg is dan de knappe, sterke jonge man, die de moeder met
zooveel liefde groot bracht, die haar trots was, of haar steun in
het leven; al haar moeite, al hare zorgen, al hare offers voor
zijn leven, voor zijn toekomst, &ndash; zoo gaarne gebracht, &ndash; zij
hebben slechts gestrekt om het slagveld één offer meer te brengen.</p>

<p>Op de weduwe drukt dan verder, in haar zonloos voortbestaan,
het volle gewicht van voor hare kinderen Vader en
Moeder beide te moeten zijn. Naast haar taak als huishoudster
en moeder, wacht haar voortaan ook de taak van kostwinster.
En dat voor duizende en duizende weduwen, die voor zulk een
drievoudige taak niet waren opgevoed.</p>

<p>En denk ook eens aan die tallooze schare jonge, bloeiende
meisjes, bestemd en geschikt om gelukkige moeders te worden,
en die nu moeten voortleven, zonder ooit het geluk van het
huwelijk en de vreugde van het moederschap te hebben gekend,
omdat de jonge mannen, met wie ze zich hadden moeten verbinden,
door den oorlog zijn weggerukt.</p>

<p>Zwaar is het lijden van de mannen in den oorlog, maar
zwaarder, heviger en van oneindig langeren duur is het lijden
der vrouwen in de oorlogvoerende landen. Is het dan te verwonderen
dat de vrouw, sterker dan de man, instinctief weerstand
zal bieden aan elke poging om een land in oorlog te brengen?</p>

<p>Zeg niet, als gij mij wilt tegenspreken, dat in oorlogvoerende
landen de vrouwen dikwijls nog oorlogszuchtiger zijn dan de
mannen; dat zij haatdragender, wilder, woester soms tegen den
vijand optreden, ja, dat zij hare zonen met liefde offeren ten
behoeve van het land.</p>

<p>Vergeet toch niet, zoodra in een land een oorlog is uitgebroken,
dat er dan andere invloeden werken. Geen land zou het
volk bereid vinden voor een oorlog te stemmen, als het openlijk
offensief ten oorlog ging. Elk oorlogvoerend land moet zijn volk
in den waan brengen dat het ter zelfverdediging, of ter verdediging
van een of ander grootsch beginsel het zwaard moet
trekken. Als het volk de naakte waarheid omtrent den oorlog
zou kennen, het zou moeilijk tot den oorlog te bewegen zijn.
&#8220;Aan elken oorlog ligt een leugen ten grondslag,&#8221; zei de groote
Noor <span class='sc'>Björnstjerne Björnson</span>. Geen enkele regeering vertelt
eerlijk en oprecht, waarom het een oorlog begon. Met leugens
blinddoekt men de massa.</p>

<p>Zoowel in Duitschland als in Frankrijk, in Oostenrijk als in
Italië, of in welk oorlogvoerend land ook, gelooven de menschen
dat het land ter zelfverdediging den strijd voert. En zij zijn
daarvan zoo heilig overtuigd, zoowel aan de eene als aan de
andere zijde der strijdvoerenden, dat die overtuiging door geen
redeneering aan het wankelen kan worden gebracht. Na den
oorlog zullen de feiten misschien licht brengen.</p>

<p>Maar bij een volk dat eenmaal in den oorlog is, openbaart
zich de moedernatuur op andere wijze. Dan ziet de vrouw in
de zonen der moeders aan gene zijde harer landsgrenzen, de
vijanden van háár kroost, die háár kinderen zullen dooden, als
<i>zij</i> niet gedood worden. Om háár jong te beschermen, wil zij
dan den vermeenden aanvaller tot elken prijs vernietigen.</p>

<p>Zien wij dit niet duidelijk in de dierenwereld? Sla eens een
beest met jongen gade, wanneer er in de nabijheid van het
nest gevaar dreigt. Het zachtzinnigste dier wordt op zoo'n
oogenblik een gevaarlijke vijand, die brute eigenschappen vertoont,
die het te voren niet bezat.</p>

<p>Zoo is het ook met de vrouw als haar land zich in oorlog
bevindt. Uit de wilde, woeste uitingen, die dan van velen harer
vernomen worden, uit haar hulpvaardigheid om oorlogsmaterialen
te willen helpen maken, spreekt haar angst voor haar kroost.
Daaruit tot haar strijdlust, haar moordlust te concludeeren, bewijst
dat men den oorsprong ervan niet heeft nagegaan.</p>

<p>Zéér goed wordt dit in de oorlogvoerende landen ingezien.
Om de vrouwen, b. v. in Engeland, aan te sporen in de munitiefabrieken
te komen werken, had men op vele der aanplakbiljetten,
waarbij krachten voor dit werk werden opgeroepen,
in meer of minder bloemrijke taal, gezet: &#8220;Elke bom méér beteekent
een vijand gedood en een Engelschman gered.&#8221;</p>

<p>Zoo tracht men in oorlogvoerende landen de vrouwen te
winnen om werk te verrichten, waartegen anders haar gansche
natuur in opstand zou komen.</p>

<p>Hoewel het economisch vraagstuk, in verband met den oorlog
en de vrouw, morgen door eenige andere spreeksters behandeld
zal worden, wil ik er toch even op wijzen, dat ook de economische
gevolgen van den oorlog zeer zwaar op de schouders
der vrouwen drukken. Een groot deel van het productieve werk
door mannen in vredestijd verricht, moet door de vrouwen
worden voortgezet, zoodra de mannen worden opgeroepen om
naar de grenzen te gaan.</p>

<p>Door haren productieven arbeid moeten, tijdens den duur van
den oorlog, de gezinnen en het geheele leger in leven worden
gehouden. Met de vrouwen als producenten, kunnen de landen
zich in oorlogstijd staande houden; zonder dit werk der vrouwen
kan geen land langen tijd oorlogvoeren. In oorlogstijd doen de
vrouwen, wat sedert onheuglijke tijden door de vrouwen steeds
werd gedaan, in oorlogstijd nemen zij, naast hare moedertaak,
ook het opbouwende, productieve werk voor het ras weder op
zich. Ook in dit opzicht voert de oorlog ons tot de oertijden terug.</p>

<p>Zeer duidelijk werd de invloed van de werkzaamheden der
vrouwen aangetoond in den oorlog tusschen Engeland en Zuid-Afrika.
Toen Mrs. <span class='sc'>Chapman Cat</span> en ik bij ons bezoek aan Zuid-Afrika,
President <span class='sc'>Steyn</span> opzochten, werd ons door hem medegedeeld
dat de vrouwen van Zuid-Afrika in één jaar zooveel
hadden geproduceerd dat niet alleen de gezinnen, maar ook het
geheele leger daar wel drie jaren op teren konden. En dit niet
alleen wat voedselvoorraad betrof, maar ook kleeding en schoeisel,
oorlogsbenoodigdheden, kortom alles wat het leger noodig had.</p>

<p>Doch toen de Engelschen de voorraadschuren vernietigd hadden
en de vrouwen in concentratiekampen hadden ondergebracht,
begrepen de boeren dat langer volhouden van den oorlog onnoodig
was, want dat nu hun economische hulpbronnen waren uitgedroogd.</p>

<p>President <span class='sc'>Steyn</span> verklaarde dan ook dat het verlies van den
oorlog door Zuid-Afrika eenvoudig het gevolg is geweest van
een oorlogstruc van de zijde van Engeland. Het is niet geweest
een militaire overwinning van het volk, maar men heeft gewonnen
door de vrouwen het verder arbeiden voor de economische en
militaire behoeften te beletten. Nooit is dit misschien zoo duidelijk
in het licht gekomen dan toen in Zuid-Afrika, omdat alle
strijdbare mannen aan den oorlog deelnamen en alle vrouwen
aan den productieven arbeid. Daarom is dit verschijnsel dan
misschien veel duidelijker aan te toonen dan in de tegenwoordig
oorlogvoerende landen.</p>

<p>Dat de vrouwen om al deze en nog vele ongenoemde redenen,
niet alleen het <i>recht</i>, maar ook de <i>plicht</i> hebben, thans van alle
regeeringen te eischen, dat men haar medezeggingschap geeft in
alle regeeringszaken, lijkt mij aan geen twijfel meer onderhevig.
Wij moeten het in het vervolg in onze macht hebben, zulke
catastrophen, als wij nu beleven, te kunnen voorkomen.</p>

<p>Wij mogen niet langer gedoogen, dat men ons onder den druk
der politieke onmondigheid houdt, niet voor ons-zelf, niet voor
de veiligheid en het levensgeluk der kinderen, niet voor de
belangen der menschheid.</p>

<p>Door dezen oorlog zijn vele hardnekkige tegenstanders van
vrouwenkiesrecht tot voorstanders ervan bekeerd. En dat niet
alleen door het werk in de oorlogvoerende landen door vrouwen
verricht, maar meer nog doordat zij hebben leeren inzien, waartoe
éénzijdig mannen-inzicht in de regeeringslichamen leidt,
ontegenzeggelijk leiden móét.</p>

<p>Met <span class='sc'>Israël Zangwill</span>, de bekende Engelsche schrijver en humorist,
roepen nu velen:</p>
<div><blockquote><p>&#8220;Ontwaakt, Parlementen, geef den vrouwen
medezeggenschap in het bestuur van het land. Een wereldorde,
opgebouwd op de grondslagen van mannen-inzicht-alléén,
heeft ons in dezen hel gebracht. Door den verzachtenden
invloed der vrouwen zal het mogelijk beter gaan;
in slechter banen dan het wereldbestuur nu is geleid, kan
het niet&#8221;.</p></blockquote></div>

<p>Hoevele duizende vrouwen hebben in de bange dagen, die wij
thans doorleven, niet uitgeroepen: <i>Nooit, nooit meer zoo'n oorlog!
Deze oorlog moet de laatste zijn!</i></p>

<p>Op al die vrouwen rust thans de plicht, voorzoover zij dat
nog niet hebben gedaan, zich te scharen in de rijen der strijdsters
voor vrouwenkiesrecht.</p>

<p>Als een krachtig aaneengesloten schare dienen de vrouwen
van heel de wereld thans haar deel op te eischen in het Wereldbestuur,
opdat straks, als de oorlogsfakkel is uitgedoofd, en
getracht zal worden Europa op nieuw op te bouwen, deze opbouw
op een hechte vredesbasis zal rusten.</p>


<table border="1" style='width:100%'><tr><td>
<h2 class='center'>Uittreksel uit de Resoluties van het Internationaal
Congres van Vrouwen.</h2>

<h3 class='center'>(Den Haag 28 April tot 1 Mei 1915).</h3>

<hr />

<table>
<tr><td colspan='2' class='center'>
<b>Doel van het Internationaal Vrouwen-Comité voor Duurzamen Vrede.</b>
</td></tr>

<tr><td class='vtop'>I.</td><td>Te zorgen dat een Internationaal Congres van Vrouwen
gehouden wordt ter zelfder plaats en tegelijkertijd met de
officieele Conferentie, die de voorwaarden van het Vredesverdrag
na den oorlog zal vaststellen, met het doel aan deze
Conferentie practische voorstellen voor te leggen.</td></tr>
<tr><td class='vtop'>II.</td><td>Organisaties te scheppen ter ondersteuning van de resoluties
aangenomen door het Internationaal Congres van Vrouwen
in Den Haag in 1915.</td></tr>

<tr><td colspan="2" class='center'>
<b>Voorgestelde Nationale Comité's of Afdeelingen.</b>
</td></tr>

<tr><td colspan="2">
Het is wenschelijk, dat in ieder land een werkwijze wordt
aangenomen ter bevordering van het doel, dat het &#8220;Internationale
Vrouwen-comité voor een duurzamen Vrede&#8221; beoogt.
</td></tr>

<tr><td class='vtop'>I.</td><td>Het zal waarschijnlijk noodig zijn een speciaal Comité te
vormen met het doel afgevaardigden te zenden naar het voorgenomen
Vrouwen-Congres, dat gehouden zal worden ter zelfder
plaats en tegelijkertijd met de officieele Conferentie, die de
voorwaarden voor het Vredesverdrag na den oorlog zal vaststellen.</td></tr>

<tr><td class='vtop'>II.</td><td>Met het oog op de propaganda zal het wenschelijk zijn
dat zich in ieder land een Nationale Vereeniging constitueert
waarvan leden kunnen zijn, degenen die instemmen met:<br/>
a.&nbsp;&nbsp;de uitstrekking van het kiesrecht tot de vrouwen;<br/>
b.&nbsp;&nbsp;de oplossing van internationale geschillen langs vreedzamen
weg;<br/>
en die over het algemeen instemmen met de door het Internationaal
Congres van Vrouwen aangenomen resoluties.</td></tr>

<tr><td colspan="2"><i>Minimum-bijdrage voor het lidmaatschap van het Nederlandsch
Comité &fnof;&nbsp;0.50. Opgave bij de Secretares Mej. A. L. OPPENHEIM
Parkstraat 2, Den Haag.</i></td></tr>
</table>
</td></tr></table>

<p>&nbsp;</p>

<table border="1" style='width:100%'><tr><td>

<h2 class='center'>Uitgaven van het Nederlandsch Comité van Vrouwen
voor Duurzamen Vrede:</h2>

<table>
<tr><td class='topright'>I.</td><td><span class='sc'>Voor en na den vrede</span>, door Dr. J. van den Bergh van
Eysinga-Elias. Prijs &fnof;&nbsp;0.10.</td></tr>
<tr><td class='topright'>II.</td><td><span class='sc'>In samenwerking ligt onze kracht</span>. Prijs &fnof;&nbsp;0.05.</td></tr>
<tr><td class='topright'>III.</td><td><span class='sc'>De huidige oorlog in het licht der geschiedenis</span>, door
Dr. J. van den Bergh van Eysinga-Elias. Prijs &fnof;&nbsp;0.20.</td></tr>
<tr><td class='topright'>IV.</td><td><span class='sc'>Na twee jaar</span>, door Mevr. H. van Biema-Hijmans. Prijs
&fnof;&nbsp;0.05.</td></tr>
<tr><td class='topright'>V.</td><td><span class='sc'>Verslag van het nationaal congres van het nederlandsch
comité van vrouwen voor duurzamen vrede</span>.
Den Haag 28 en 29 April 1917. Prijs &fnof;&nbsp;1.50. Fr. p. post &fnof;&nbsp;1.65.</td></tr>
<tr><td class='topright'>VI.</td><td><span class='sc'>De vrouw en de vredesbeweging in verband met het
vrouwenkiesrecht</span>, door Dr. Aletta Jacobs. (Overdruk
uit het Congresverslag). Prijs &fnof;&nbsp;0.10.</td></tr>
<tr><td class='topright'>VII.</td><td><span class='sc'>De vrouw en de vredesbeweging in verband met de
ontwikkeling der wereldbeschouwing</span>, door Mr. Clara
Wichmann. (Overdruk uit het Congresverslag). Prijs &fnof;&nbsp;0.10.</td></tr>
<tr><td colspan='2'>Eveneens verkrijgbaar bij de Secretaresse, Mejuffrouw A. L.
Oppenheim, Parkstraat 2, 's-Gravenhage:</td></tr>
<tr><td></td><td><span class='sc'>Aangenomen resoluties van het internationaal congres
van vrouwen</span>. (Den Haag 28 April-1 Mei 1915).
Prijs &fnof;&nbsp;0.10.</td></tr>
<tr><td></td><td><span class='sc'>Rapport internationaal congres van vrouwen</span>. (Den
Haag, 28 April-1 Mei 1915). Prijs &fnof;&nbsp;1.50. Fr. per post &fnof;&nbsp;1.65.</td></tr>
</table>
</td></tr></table>

<p>&nbsp;</p>

<p>&nbsp;</p>

<table border='1'><tr><td style='background-color:#CCCCCC;'>
<h3>Opmerkingen van de bewerker</h3>
<p>
Het origineel is in deze uitgave zo goed mogelijk gevolgd, met uitzondering van de volgende
correcties van kennelijke drukfouten:</p>
<ul>
<li>De naam Israël Zangwill was in het origineel cursief gedrukt. Hiervan is kleinkapitaal gemaakt, zoals ook bij de andere namen gedaan was.</li>
<li>Het guldenteken bij de prijs van &#8220;In samenwerking ligt onze kracht&#8221; was een f, dit is veranderd in &fnof; zoals ook bij de andere werken het geval was.</li>
<li>&#8220;<span class='sc'>de vrouw en de vredesbeweging&#0133;</span>&#8221; veranderd in &#8220;<span class='sc'>De vrouw en de vredesbeweging&#0133;</span>&#8221;</li>
</ul>
</td></tr></table>

</body>
</html>
